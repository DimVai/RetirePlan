## Γενική περιγραφή
Το project αυτό είναι μια εφαρμογή μιας σελίδας (single page app) και αποτελεί ένα εργαλείο για την κατάστρωση ενός προσωπικού πλάνου αποταμίευσης και συνταξιοδότησης. Συγκεκριμένα:
1. Με βάση την μηνιαία αποταμίευση και το μέσο επιτόκιο, υπολογίζει το κεφάλαιο που θα συσσωρευτεί στο τέλος κάθε έτους αποταμίευσης.
2. Επιπρόσθετα, με βάση τα υπολογιζόμενα μηνιαία έξοδα κατά την περίοδο συνταξιοδότησης, υπολογίζει πόσο χρόνο θα διαρκέσει το κεφάλαιο αυτό μέχρι να εξαντληθεί. 
## Χρήση εργαλείου
Υποθέτει ότι ο χρήστης αρχικά θα αποταμιεύει σε μηνιαία βάση ένα σταθερό ποσό, μέχρι να συνταξιοδοτηθεί. Αργότερα, η αποταμίευση σταματάει, ενώ ταυτόχρονα ξεκινά η κατανάλωση του κεφαλαίου που έχει συσσωρευτεί (συνταξιοδότηση). Στους υπολογισμούς, λαμβάνεται υπόψη και η κρατική σύνταξη η οποία θα συνεισφέρει κι αυτή στα μηνιαία έξοδα. (Προσφέρεται επίσης και ένας πολύ προσεγγιστικός τρόπος υπολογισμού της κρατικής σύνταξης με βάση τις μικτές αποδοχές. Η κρατική σύνταξη, όμως, επειδή καθορίζεται από πολλούς παράγοντες, μπορεί να απέχει πολύ από την πραγματική και έχει συμπεριληφθεί μόνο ως βοήθημα, σε περίπτωση που αυτή δεν είναι γνωστή). 
## 2 τρόποι
Υπάρχουν δύο τρόποι (modes) λειτουργίας του εργαλείου. Ο πρώτος, που λαμβάνει υπόψη μόνο το επιτόκιο, και ο δεύτερος, ο οποίος εκτός από το επιτόκιο, λαμβάνει υπόψη του και τις συνέπειες του πληθωρισμού. 
Και τους 2 τρόπους, παρουσιάζεται αναλυτικός πίνακας με το συσσωρευμένο κεφάλαιο ανά  έτος, ενώ στην περίπτωση της χρήσης πληθωρισμού, παρουσιάζεται και αναλυτικός πίνακας με το κεφάλαιο που θα απομένει ανά μήνα κατά τη συνταξιοδότηση. 
## Οι υπολογισμοί
Λεπτομέρειες για τους υπολογισμούς αναγράφονται στην εφαρμογή. 